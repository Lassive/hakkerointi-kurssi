# h6 Sulaa hulluutta

## a) Tutki tiedostoa h1.jpg jo opituilla työkaluilla. Mitä saat selville?
Aloitin ensimmäiseksi lataamalla tiedoston, joka vaikutti ensinäkemältä olevan vain kuvatiedosto.
Itselleni kaikista hyödyllisimmäksi työkaluksi kurssilla on noussut strings, joten lähdin tämän avulla tutkimaan tiedostoa.
Ajoin komennon strings h1.jpg ja sain liian paljon turhaa tekstiä, joten rajasin tulostusta käyttämällä strings -n 10 h1.jpg komentoa, joka rajaa tulostuksen merkkijonoihin, joissa on yli 10 merkkiä.
Mielenkiintoisesti sain tulostuksena paljon erilaisia xml-tiedostoja, joita ei tyypillisesti kuuluisi olla kuvatiedoston sisällä, eli tästä selvisi heti, että tiedostossa oli jotakin muuta, kuin vain kuva.

![image](https://github.com/user-attachments/assets/c683be1c-3fd3-47d4-a9d9-a70504ea4fa9)

## b) Tutki tiedostoa h1.jpg binwalk:lla.
Asensin binwalkin ja ajoin komennon binwalk h1.jpg ja sen tulostuksesta selvisi, että xml-tiedostot ovat zip-kansioita. Kuvaan oli siis piilotettu zip-tiedostoja, jotka ilmeisesti purkautuvat, kun kuvan avaa.

![image](https://github.com/user-attachments/assets/1fd3a441-a2f0-4934-a6cc-7a73c42b33dc)

Lähdin etsimään tietoa, että miten binwalkilla voisi extractata tietoa ja löysin artikkelin medium-verkkosivulta, jossa käsiteltiin aihetta.
Artikkelissa kerrotaan, että tietoja voi erotella käyttämällä binwalk -e h1.jpg komentoa, joten lähdin kokeilemaan sitä.

![image](https://github.com/user-attachments/assets/6daa8b84-4551-44a1-94f9-a429b57b8495)

Se näytti menevän onnistuneesti läpi, jonka jälkeen huomasin, että komento oli luonut minulle kansion h1.jpg_extracted. Erottelu oli siis onnistunut ja lähdin tutkimaan extracted-kansion sisältöä.
Kansiossa oli kaikki aikaisemmin löytämäni xml-tiedostot, jotka pystyi nyt avaamaan. Löysin document.xml tiedostosta erilaisia tekstinpätkiä, jotka käsittelivät tulevaisuutta ja esim. tekoälyä.
Alla kuva pienestä osiosta document.xml-tiedostoa, jossa näkyy, että miten teksti oli näkyvillä selaimessa.
Tiedoston siistimpään katseluun olisi varmasti löytynyt jokin työkalu, mutta tässä tapauksessa tyydyin tutkimaan tietoa selaimessa.

![image](https://github.com/user-attachments/assets/de4eaeec-1fde-4cd2-bc2f-a357eccb3880)


## c) Android FOSS
Valitsin sovelluksekseni tehtävää varten Hexpress nimisen musiikkisovelluksen. Latasin apk-tiedoston sen github sivuilta ja lähdin tutkimaan sitä ohjeiden mukaisilla työkaluilla.
Ensimmäiseksi latasin JADX-ohjelman viimeisimmän releasen ohjelman github-sivulta, jonka jälkeen runnasin jadx-gui ohjelman komennolla ./jadx-gui, ja avasin sen avulla apk tiedoston.

![image](https://github.com/user-attachments/assets/d822ddde-db1e-4d58-a894-a19d2dc720ea)

Ohjelmalla pääsi tutkimaan koodia ja sen komponentteja kätevästi, joten tutustuin hetken eri osiin koodia ja yritin siirtyä seuraavaan ohjelmaan.
Latasin Bytecode-Viewerin sen github-sivulta, mutta jostain syystä en saanut ohjelmaa toimimaan, joten tyydyin tässä tehtävässä siihen, että sain jadx-ohjelmalla tutkittua apk-tiedostoa.


### References

Medium. Analysing and extracting firmware using Binwalk. Luettavissa: https://fr3ak-hacks.medium.com/analysing-and-extracting-firmware-using-binwalk-982012281ff6. Luettu: 1.12.2024.

Medium. Reverse Engineering an apk using Jadx-Gui. Luettavissa: https://medium.com/@poker.red2130/reverse-engineering-an-apk-using-jadx-gui-56e38647176b. Luettu: 1.12.2024.
