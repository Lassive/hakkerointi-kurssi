# h5 se elää!

## a) Lab1: Tutki mikä ohjelmassa on vialla ja miten se korjataan

Latasin ohjelman, sekä lab1-kansion ja lähdin selvittämään, että mitä ohjelmassa voisi olla vikana. Ensimmäiseksi ajoin ohjelman gdb_example1 nähdäkseni, että mitä siitä tapahtuu.
Tuloksena tuli vain jotain sekaista tekstiä ja virhe "segmentation fault".

![image](https://github.com/user-attachments/assets/4c109319-4599-41cc-918e-14f51a291756)

Tämän perusteella oli vaikea tehdä mitään johtopäätöksia, joten avasin ohjelman gdb debuggerilla käyttämällä komentoa gdb ./gdb_example1. Tämän jälkeen käytin "list" komentoa nähdäkseni ohjelman koodin.

![image](https://github.com/user-attachments/assets/e728a716-9a2a-4b6a-a763-3f9dc4f5bb09)

Koodissa on print_scrambled funktio, joka näyttäisi sekoittavan merkkijonon. Tämä selittää siis sekasotkun, joka tulostui, kun juoksin ohjelman normaalisti. 
Seuraavaksi lisäsin breakpointin kyseiseen funktioon komennolla break print_scrambled, jonka jälkeen ajoin ohjelman komennolla run.

![image](https://github.com/user-attachments/assets/3d5b0218-ad2b-4d73-b123-a81e3d470a11)

Tästä selvisi, että ohjelman kuuluisi tulostaa "Hello world", eikä mitään sekasotkua, joka tulostui aikaisemmin.
Ohjelmassa oleva vika on siis i-muuttuja, joka muuttaa halutut merkit vääriksi.

Ohjelman voi siis korjata poistamalla i-muuttujan ohjelmasta kokonaan, jonka jälkeen ohjelma tulostaa nätisti "Hello world".

## b) Lab2: Selvitä salasana + lippu

Lähdin ratkaisemaan toista tehtävää ensin täysin samalla lailla, kuin ensimmäistäkin. Ajoin siis ohjelman gdb:llä ja käytin list komentoa nähdäkseni koodin.

![image](https://github.com/user-attachments/assets/ad5c1b8e-42d2-4d6f-8357-f09ce2d5b00e)

Ohjelma on yksinkertainen, joka kysyy käyttäjältä salasanaa. Yritin heti käyttää print komentoa tulostamaan salasanan, mutta se ei toiminut.
Tämän jälkeen lisäsin jälleen kerran breakpointin main-funktioon komennolla break main, jonka jälkeen yritin uudestaan tulostaa password muuttujan arvon print-komennolla, mutta se ei vieläkään toiminut.
Tämän jälkeen käytin taas list "l" komentoa, jotta pystyin nähdä koko main-funktion sisällön ja sieltähän löytyi tarvittavat salasana ja lippu.

![image](https://github.com/user-attachments/assets/5b6b3617-b242-49d9-8947-0c93105f809d)

password = sala-hakkeri321

flag = FLAG{Tero-d75ee66af0a68663f15539ec0f46e3b1}

### c) Lab3: Nora CrackMe harjoitukset 3 ja 4

#### CrackMe03

Laitoin taas tarvittavan ympäristön kuntoon luomalla crackme03 tiedoston ohjeiden mukaisesti, jonka jälkeen ajoin sen gdb:llä. Tämä ei kuitenkaan toiminut, vaan ohjelma piti ensin kääntää luettavaan muotoon..
Käytin tähän komentoa gcc -g -o crackme03.64 crackme03.c. Tämän jälkeen ohjelma oli luettavassa muodossa ja pystyin ajamaan sen gdb:llä.

Jälleen kerran käytin l-komentoa nähdäkseni koodia ja siitä selvisi, että ohjelma piilottaa oikean salasanan käyttämällä maskia. Kuten aikaisemmissakin tehtävissä loin breakpointin ja aloin selata ohjelmaa.
Käynnistin ohjelman start-komennolla ja aloin käydä sitä läpi yksi kerrallaan käyttämällä step-komentoa. Tämän avulla selvisi, että salasana maskauksen jälkeen on "lAmBdA". Tämä ei tietenkään ollut oikea vastaus, mitä halusimme saada.
Muutaman step-komennon jälkeen käytin taas list-komentoa, jotta pääsin näkemään enemmän koodia, jota olen käynyt läpi ja sieltä löytyi maskaamaton salasana, joka oli "nDoEiA". 

![image](https://github.com/user-attachments/assets/04722bec-4d02-4889-881f-90fc041fd1fb)

Varmistin vielä, että salasana on oikea ajamalla ohjelman kyseisellä salasanalla.
Tämä salasana tietysti toimi ja sain tehtävän ratkaistua.

![image](https://github.com/user-attachments/assets/be0c6bfe-5510-42b9-b932-d1c2f6557597)

#### CrackMe04

Tässä vaiheessa jo toimivaksi todetuilla metodeilla lähdin ratkaisemaan crackme04 samalla lailla, kuin aikaisempia tehtäviä. Jälleen käänsin ohjelman komennolla gcc -g -o crackme04.64 crackme04.c ja ajoin sen gdb:llä.
Käytin heti taas list-komentoa nähdäkseni koodia ja siitä selvisi, että ohjelma hyväksyy minkä tahansa salasanan, jonka pituus on 16 merkkiä ja ASCII summa on 1652.

![image](https://github.com/user-attachments/assets/18072c51-0615-450f-a392-7b5979d3cb93)

Suoritin tehtävän ehkä vähän erikoisella tavalla, mutta tämän tiedon löytäneenä avasin työkalun, joka muuttaa käyttäjän antaman stringin ASCII summaksi.
Tiesin, että merkkejä pitää olla 16 ja summan 1652, sekä sen, että merkit ovat keskiverrosti "n"-merkkejä, joten kirjoitin 16 n-merkkiä työkaluun ja se oli jo lähellä oikeaa vastausta.
Löytämäni tiedon mukaan 2 merkkiä piti olla eri kuin "n", joten lähdin kokeilemaan kahta viimeistä merkkiä sattumanvaraisesti, kunnes sain oikean luvun merkkijonolla, joka näkyy kuvassa alla.

![image](https://github.com/user-attachments/assets/bb1d98ed-9730-4d5e-bba3-f380ea45da99)

Kokeilin vielä varmuudeksi, että salasana varmasti toimii ja sehän meni läpi onnistuneesti.

![image](https://github.com/user-attachments/assets/63a4d7f6-0d42-45f0-adc6-4bc6733afba5)

### References

Tero Karvinen 2024. Application-hacking. Luettavissa: https://terokarvinen.com/application-hacking/#h5-se-elaa. Luettu 23.11.2024.

Noracodes. Some Crackmes. Luettavissa: https://github.com/NoraCodes/crackmes. Luettu 23.11.2024.

Moodle materiaalit. Sovellusten hakkerointi ja haavoittuvuudet opintojakson dynaaminen analyysimateriaalit Moodlessa. Haaga-Helia ammattikorkeakoulu. Luettu: 23.11.2024.
