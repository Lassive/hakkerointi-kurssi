# h3 No strings attached

## a) Strings

Latasin ja ajoin 'passtr' paketin ohjeiden mukaisesti.
Ohjelman ajettua terminaaliin ilmestyi vain teksti: What's the password?
Tähän kirjoitin vain jotain spämmiä testatakseni mitä käy, kun salasana on väärä ja vastauksena tuli vain teksti "Sorry no bonus".

![image](https://github.com/user-attachments/assets/030d08c8-a958-43f9-83cd-7f2cc141b45d)

Nyt, kun olin nähnyt, että miten ohjelma toimii, niin lähdin tutkistelemaan, että mikä tämä "strings" edes on, koska se ei ollut minulle ennalta tuttu.
Pienen googlettelun jälkeen löysin dokumentaatiota siihen liittyen ja minulle selvisi, että strings on komento, jonka avulla voi löytää tiedostosta tekstiä.
Dokumentaatiossa kerrotaan, että miten strings komentoa voi käyttää, joten lähdin sen perusteella testaamaan komentoa cmd:ssä.
Ihan ensimmäiseksi kokeilin vain syöttää komennon "strings passtr", jonka seurauksena tuli monta riviä tekstiä.
Tekstiä tutkiskellessa huomasin, että siellähän se salasana olikin nätisti kirjoitettuna.

![image](https://github.com/user-attachments/assets/6454c199-56fa-46e2-a35f-9316e7955e27)

Tämän jälkeen ajoin ohjelman uudestaan löytämälläni salasanalla ja se tietysti toimi, jonka avulla sain tehtävänannossa vaaditun lipun.
FLAG{Tero-d75ee66af0a68663f15539ec0f46e3b1}

![image](https://github.com/user-attachments/assets/37b32a9a-5254-4f6c-9b4a-be0cfc82292a)

## b) Passtr korjattu versio

Tässä tehtävässä piti tehdä samasta ohjelmasta uusi versio, jossa salasana ei näy suoraan binääristä. 
Avasin ohjelman koodieditorissa ja lähdin tutkiskelemaan koodia, että miten sitä voisi korjata.
C kieli ei ole minulle ennalta tuttu, joten tämä vaihe oli minulle haastava.
Ensimmäinen ajatukseni oli muuttaa salasana koodissa muuttujaksi, mutta se ei korjannut ongelmaa.

Taistelin tämän osion kanssa pitkään, mutta en saanut salasanaa mitenkään piilotettua strings komennosta.
Kokeilin monta eri XOR enkryptausmenetelmää, joiden oman ymmärrykseni mukaan olisi pitänyt toimia.
XOR obfuskoinnista huolimatta salasana lukee strings komennossa, mutta ymmärrykseni mukaan sen pitäisi kuitenkin olla jotenkin salattu binäärissä.
Tämä aihe on minulle täysin tuntematon joten keskustelin tästä tekoälyn kanssa ja googlailin asiaan liittyen ja siellä luki, että mikäli salasanan haluaa piiloon strings komennosta, niin se vaatisi paljon vaikeampaa enkryptausta. Tehtävänannon mukaan obfuskointi riittää, joten jätin tämän tähän, sillä olin jo pohtinut tehtävää monta tuntia.

![image](https://github.com/user-attachments/assets/e6e9e239-e40e-4796-9414-2a9bc41f6f8f)

Osassa koodin tuottoa käytettiin apuna ChatGPT 4o mini kielimallia, koska C kieli ei ole minulle ennalta tuttu, eikä myöskään XOR menetelmät koodissa.

## c) Packd

Jälleen kerran lähdin ensimmäisenä ajamaan ohjelmaa normaalisti selvittääkseni, että miten se toimii. Tämä ohjelma näytti toimivan samalla lailla, kuin ensimmäinenkin, joten syötin taas jonkun random salasanan, joka ei luonnollisesti toiminut. Seuraavaksi kokeilin taas komentoa strings packd ja yllätyksekseni salasana oli heti näkyvillä. Tämä salasana ei kuitenkaan toiminut, kun ajoin ohjelman ja syötin salasanan, jonka löysin strings komennolla.

![image](https://github.com/user-attachments/assets/50018242-e908-4018-babc-ee12504043ef)

![image](https://github.com/user-attachments/assets/beab8530-f3ff-40eb-b716-1ca6a71b81ac)

Osa tiedoista strings komennossa oli siis selvästi piilotettu ja seuraavaksi lähdin miettimään, että miten voisin saada koko salasanan näkyville. Ensimmäiseksi avasin lähdekoodin katsoakseni, että mitä siellä tapahtuu, mutta ainoat saatavilla olevat tiedostot olivat binääritiedosto ja readme, mistä ei ollut apua. Palasin strings dokumentaatioon, jonka mainitsin aikaisemmin katsoakseni, että löytyisikö sieltä vihjeitä, että voiko strings komentoa käyttää eri tavoilla. Kokeilin paljon eri komentoja, joita sivustolla ehdotettiin, kuten strings -o -t -a jne, mutta mikään näistä ei palauttanut haluamaani tulosta. Seuraavaksi kokeilin, että jos saisin piilotettua tietoa näkyviin cat -v packd komennolla, jonka seurauksena tuli pitkä lista dataa, mutta en löytänyt sieltä mitään hyödyllistä. 

Luin strings komennon printtauksia vielä tarkemmin ja löysin rivin, jossa lukee, että tiedosto on pakattu käyttäen UPX exectuable packeria ja lähdin googlaamaan, että mikä tämä paketti oikein on. Nopeasti selvisi että se on työkalu, jolla voi kompressoida tiedostoja pienemmiksi. Googlasin, että miten näitä tiedostoja voi "unpackata" ja törmäsin jonkun toisen tekemään kokeiluun aiheeseen liittyen ja lähdin seuraamaan hänen tekemiä ohjeita kokeillakseni, että toimisiko se tässäkin tapauksessa (Medium, 2021). Kuten artikkelissa tehdään latasin UPX paketin githubista, jonka jälkeen kokeilin komentoa ./upx -d packd "unpackatakseni" tiedoston. Artikkeli on linkattuna lähteisiin, mikäli kiinnostaa itse tutustua syvällisemmin hänen käyttämiinsä menetelmiin, sillä poikkesin niistä hieman.

![image](https://github.com/user-attachments/assets/9270ea37-7991-4e34-839f-e751f10c32b4)

Tämän jälkeen kokeilin uudestaan strings komentoa, joka näyttikin salasanan ja flagin!

![image](https://github.com/user-attachments/assets/0144827a-2a9f-435a-9222-f2eb254413fd)


Yllättäen eniten ongelmia minulla ilmeni b) tehtävän kanssa, jota en saanut tehtyä. Viimeisessä tehtävässä ratkaisu löytyi suht helposti heti, kun pääsi oikeille jäljille, että mitä työkalua piti käyttää.




## References

Tero Karvinen 2024. Application hacking. Luettavissa: https://terokarvinen.com/application-hacking/#h3-no-strings-attached. Luettu: 6.11.2024.

IBM. Strings Command. Luettavissa: https://www.ibm.com/docs/en/aix/7.2?topic=s-strings-command. Luettu: 6.11.2024.

Stackoverflow. Hiding strings from strings tool in c. Luettavissa: https://stackoverflow.com/questions/74975987/hiding-strings-from-strings-tool-in-c-language. Luettu 6.11.2024.

Medium. REVERSE ENGINEERING:UPX PACKED EXECUTABLE. Luettavissa: https://astrah.medium.com/reverse-engineering-upx-packed-executable-d9ed7df2f72. Luettu 7.11.2024.

Koodin muokkaamisessa on hyödynnetty ChatGPT 4o mini kielimallia.
