# h2 Break & unbreak

## x) Tiivistelmät
### 1. OWASP
- Broken Access Control tarkoittaa, että jollain ulkopuolisella on pääsy näkemään tai muokkaamaan tietoja, joita hänellä ei kuuluisi olla.
- Artikkelissa suoritetuista testeistä 3.81% oli haavoittuvaisia.
- Yleisimpiä haavoittuvaisuuksia ovat esim. tarkastusten ohitus URL-kentän avulla ja roolien käyttöoikeusten ohitukset.

### 2. Karvinen 2023
- Fuzzin avulla voi löytää piilotettuja hakemistoja.
- Näitä voi yrittää löytää manuaalisesti, mutta se on todella aikaa vievää.
- Sivulla on tarkat ohjeet, että miten tätä voi testata.

### 3. PortSwigger
- Kerrotaan lisää Access Control haavoittuvuuksista ja miten niitä voidaan välttää.
- Vertical access controls käsittelee käyttäjien roolien oikeuksia.
- Horizontal access controls käsittelee käyttörajauksia, jotka liittyvät tiettyihin käyttäjiin.

### 4. Karvinen 2006
- Blogissa käsitellään raportin kirjoittamisohjeita perusteellisesti.
- Hyviä vinkkejä eri työtapoihin, kuten täsmällisyyteen ja helppolukuisuuteen liittyen.

## a) Murtaudu 010-staff-only
Lähdin ensimmäiseksi kokeilemaan erilaisia SQL-komentoja URL palkkiin, mutta tajusin melko nopeasti, että ratkaisu pitää suorittaa verkkosivulla olevaan input kenttään.
Input kenttä ei sallinut muuta, kuin numeroita, joten menin tutkimaan lähdekoodista, että mistä tämä johtuu.
Lähdekoodissa input kenttä oli koodattu sallimaan vain numeroita, joten muokkasin koodista sen vastaanottamaan myös tekstiä.
Tämä olikin jo ensimmäinen haavoittuvuus, jonka löysin ohjelmasta.


Kokeilin ensimmäiseksi tunnilla käytyä ' OR 1=1-- SQL lausetta, mutta siitä ei ollut apua. Tämä tulosti salasanaksi vain foo.
Tässä vaiheessa olin hieman hukassa, että mitä komentoja voisin yrittää, joten katsoin Teron linkkaamia vihjeitä ratkaisua varten.
Vinkeissä mainittiin SELECT lauseet moneen kertaan, joten kokeilin joitakin SELECT lauseita, jotka tulivat ensimmäisenä mieleeni.
Tutkin myös lähdekoodia ja huomasin, että salasanat ovat tallennettu PINS nimiseen tietokantaan, joten lähdin kokeilemaan SELECT lauseita, joilla voisin saada tietoa näkyviin sieltä.
Kokeilin mm. ' SELECT PASSWORD FROM PINS WHERE USER=ADMIN--, mutta tämä antoi vain Internal Server Erroria.


Selasin w3schoolsin SQL dokumentaatiota ja törmäsin SQL Union komentoon, joka mahdollistaa tiedon hakemisen muista tauluista.
Tästä oli myös hyvä artikkeli tunnilla kerrotulla PortSwigger sivustolla, jonka avulla keksinkin ratkaisun tehtävään ja sain admin salasanan näkyviin.
PortSwiggerin sivuilla oli esimerkkinä SQL injektio käyttäen komentoa ' UNION SELECT NULL--. Vaihdoin tähän aikaisemmin kokeilemani ' UNION SELECT PASSWORD FROM PINS-- ja admin salasana tuli sivustoon näkyville.


![image](https://github.com/user-attachments/assets/ebe8164f-a529-4809-962d-b0f2bfb0946f)

## b) Korjaa 010-staff-only haavoittuvuus lähdekoodista. Osoita testillä, että ratkaisusi toimii.
Lähdin korjaamaan haavoittuvuutta tutkimalla koodista kohtaa, jossa käyttäjän syöttämä pin käsiteltiin.
Huomasin, että pin lisätään kenttään merkkijonona, eikä omana muuttujana. Muokkaamalla tämän niin, että pin on oma muuttujansa haavoittuvuuden pitäisi mielestäni olla korjattu.
Muokkasin koodia siten, että syöte annetaan execute lauseessa erillisenä muuttujana, eikä osana merkkijonoa ja tämä korjasi ongelman.

![image](https://github.com/user-attachments/assets/99d65fe7-bdb4-4faf-94dc-ac44eb00fb56)

Tämän jälkeen testasin samaa UNION komentoa uudestaan ja salasana ei enään tullut näkyville.

![image](https://github.com/user-attachments/assets/b4500c8c-5261-49ae-a477-8238e0a93608)

## c) Ratkaise dirfuzt-1 artikkelista Karvinen 2023. https://terokarvinen.com/2023/fuzz-urls-find-hidden-directories/.
Seurasin hyviä ohjeita otsikossa olevassa artikkelissa fuzzin lataamiseen ja käyttöönottoon, joten en avaa fuzzin käyttöönottoa tässä sen enempää.
Noudatin ohjeita joita käytettiin dirfuzt-0 harjoituksessa tässäkin tehtävässä ja löysin oikeat url päätteet niiden avulla.
Toivotut päätteet olivat .git versionhallintasivulle ja wp-admin adminsivulle.

![image](https://github.com/user-attachments/assets/b548afcf-728e-4318-89c5-500e40a48cef)


## d) Murtaudu 020-your-eyes-only
Ensimmäiseksi hoidin taas ympäristön kuntoon seuraamalla ohjeita hack'n fix sivuilta.
Tarkoituksena oli siis päästä admin konsoliin verkkosivun kautta.
Ihan ensimmäiseksi kokeilin sivun kaikkia ominaisuuksia ja nappeja. Tämän seurauksena huomasin, että sivustolle voi rekisteröityä, joten loin testikäyttäjän sivulle.
Testikäyttäjänä pääsin nyt katsomaan omia tietojani, mutta admin dashboard painike antoi vain 403 forbidden erroria.

Ensimmäisenä yritin taas samaa tunnilla opetettua OR 1=1-- komentoa URL kenttään, joka antoi page not found 404 errorin.
Tämä error koodi kuitenkin paljasti djangon avulla kaikki saatavilla olevat URL:ät.

![image](https://github.com/user-attachments/assets/42a8fdfd-8069-4810-b0ab-0160a523aa44)

Kokeilin tämän jälkeen kaikkia kuvassa olleita URL:iä ja viimeinen admin-console URL vei minut oikealle sivulle.
En tiedä, että oliko tämä oikea tapa löytää ratkaisu, mutta löysin sen todella nopeasti oikeastaan täysin vahingossa.

![image](https://github.com/user-attachments/assets/a3a1dea0-3283-41a8-b999-66b79ea21d21)

Selkeästi käyttäjäoikeuksia ei siis ole määritelty oikein, koska pääsin vain juuri äskettäin luomallani testikäyttäjällä admin hallintapaneeliin seuraamalla virhesivulta löytämääni URL:ää.

## e) Korjaa 020-your-eyes-only haavoittuvuus

Aloitin tutkimalla koodia läpikohtaisesti selaamalla kaikkia tiedostoja läpi, kunnes löysin views.py nimisen tiedoston, jossa käsiteltiin näkymien oikeuksia.
Tämä ratkaisu olikin hyvin yksinkertainen. Huomasin, että AdminDashboardViewissä oli määrätty ehto, että käyttäjän pitää olla authentikoitu JA osa staff ryhmää.
Kuitenkaan toisessa luokassa jossa AdminShowAllView oikeuksia määritellään tätä JA ehtoa ei ole.
Lisäsin tähänkin luokkaan ehdon, että käyttäjän pitää olla osa staff ryhmää ja tämän jälkeen pääsy admin konsoliin oli evätty. Alla kuva muutoksesta, sekä testi, että pääsy on nyt estetty.

![image](https://github.com/user-attachments/assets/ae6d68a3-64e2-4f4c-a914-bd5ed6079050)

![image](https://github.com/user-attachments/assets/e5c26f88-010f-43c3-a6fa-a4326b876de9)



# Lähteet

W3schools. SQL UNION. Luettavissa: https://www.w3schools.com/sql/sql_union.asp. Luettu: 3.11.2024.

PortSwigger. SQL injection UNION attacks. Luettavissa: https://portswigger.net/web-security/sql-injection/union-attacks. Luettu: 3.11.2024.

Tero Karvinen 2023. Find Hidden Web Directories - Fuzz URLs with ffuf. Luettavissa: https://terokarvinen.com/2023/fuzz-urls-find-hidden-directories/. Luettu 3.11.2024.

Tero Karvinen 2024. Hack'n Fix. Luettavissa: https://terokarvinen.com/hack-n-fix/. Luettu 3.11.2024.


